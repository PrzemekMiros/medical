---
title: Profilaktyka chorób układu krążenia (CHUK)  
description: Lorem ipsum dolor sit amet
date: 2023-01-15
author: Przemek
thumbnail: /assets/img/blog/1.png
tag:
  - zabiegi
---

Pacjencie! 

Jeśli jesteś osobą w wieku 35, 40, 45, 50 i 55 lat (w danym roku kalendarzowym) i dotychczas nie rozpoznano u Ciebie choroby układu krążenia oraz nie korzystałeś w ciągu ostatnich 5 lat z badań w ramach programu profilaktyki chorób układu krążenia (CHUK), również u innego świadczeniodawcy. 

Lub jesteś osobą szczególnie obciążoną czynnikami ryzyka, m.in.: 

    masz nadciśnienie tętnicze krwi, 

    masz podwyższone stężenie cholesterolu, 

    masz nadwagę lub jesteś osobą otyłą, 

    palisz papierosy, 

    masz więcej niż 35 lat, 

    jesteś mężczyzną, 

    jesteś obciążony genetycznie – zgłoś się koniecznie do programu profilaktyki chorób układu krążenia realizowanego w naszym Ośrodku Zdrowia! 

Cel programu 

    obniżenie o ok. 20 % zachorowalności i umieralności z powodu chorób układu krążenia osób objętych programem dzięki wczesnemu wykrywaniu i redukcji występowania i natężenia czynników ryzyka, 

    zwiększenie wykrywalności i skuteczności leczenia chorób układu krążenia (CHUK), 

    wczesna identyfikacja osób z podwyższonym ryzykiem CHUK, 

    promocja zdrowego stylu życia czyli niepalenia, prawidłowego odżywiania się oraz  aktywności fizycznej. 

Kto i gdzie realizuje program? 

Program jest realizowany przez lekarza podstawowej opieki zdrowotnej w SPZOZ Grabów nad Pilicą. 

 

Jak się zgłosić? 

Świadczenia w ramach programu udzielane są bez skierowania. Wystarczy zgłosić się do swojego lekarza pierwszego kontaktu. 

 

Co Cię czeka w ramach programu? 

Lekarz przeprowadzi z Tobą wywiad i skieruje Cię na badania (pomiar ciśnienia tętniczego krwi oraz badania biochemiczne). Na ich podstawie lekarz dokona oceny ryzyka wystąpienia chorób układu krążenia oraz wskaże, w zależności od potrzeb, dalsze zalecenia: 

    ponownego badania za 5 lat, 

    edukacji zdrowotnej i ponownego badania za 5 lat, 

    pozostawienia pacjenta pod kontrolą lekarza POZ poza programem, 

    skierowania na dalsze leczenie do specjalisty. 

Kiedy się zapisać? 

Żeby wziąć udział w programie, wystarczy, że zgłosisz taki zamiar swojemu lekarzowi pierwszego kontaktu. 

Co przygotować? 

Na wizytę weź ze sobą jedynie dokument tożsamości. 

Jak długo będziesz czekać? 

Termin zostanie wyznaczony w rejestracji zgodnie z dostępnością lekarza pierwszego kontaktu naszego SPZOZ. 